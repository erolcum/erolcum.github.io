---
layout: page
title: Ben kimim ?
permalink: /about/
---

[my automation blog](https://erolcum.blogspot.com) isimli blog sayfamda bulunan profilime bakabilirsin. Ayrıca bu sayfanın altında bulunan linklerden de bilgi alabilir, bana mail atabilirsin.

### PB ile kendi yazılımını kendin yap

Elektrik mühendisi olmama rağmen, yazılım işlerine oldum olası meraklıyımdır. Yeni birşey öğrenmek, hem bir ihtiyaç doğunca, hem de merak olunca daha keyifli oluyor. Yıllar içinde birçok yazılım dilini, çok derinlere dalmadan kurcalamışlığım vardır. Bu zamana kadar felsefem, hep kendi işimi görecek kadar öğrenmek, şeklinde olmuştur. Ta ki [PureBasic](www.purebasic.com) ile tanışana kadar.. PB, özellikleri sayesinde beni kendine hayran bıraktı. Bu dili geliştiren Fred, şöyle düşünmüş sanırım, kullanıcı fazla uğraşmasın, kolay bir şekilde işini halletsin, sonra da bana dua etsin.. PB'nin 1600+ komuta sahip olmasının nedeni işte budur.

PB ile C# ı karşılaştırmak gerekirse.. C#, dil yapısı ve kütüphane sayısı olarak daha gelişmiş bir dil şüphesiz. C#, linq, generics gibi yapıları barındırıyor. Her ne kadar bu yapıları, endüstriyel otomasyon projelerinde kullanan birisini görmesem de kullananlar vardır belki de. Ama kullanım kolaylığı ve öğrenme hızı olarak PB daha üstün diyebilirim. C# için Visual Studio kurmanız gerekiyor, 2019 Community versiyonu diskte 20-50GB yer kaplıyor, ayrıca C#, .Net framework'e bağlı çalışıyor, bu da C#'ı hantal bir yapıya dönüştürüyor. PB ise diskte 300MB yer kaplıyor, tamamen bağımsız çalışıyor, direk işletim sistemi ve CPU ile muhatap oluyor, işte bu sayede küçük ve hızlı çalışan bir exe dosya oluşturabiliyor. Yazılım tercihi, ihtiyaçlara da bağlıdır. İsviçre çakısı işimi görüyorsa, neden ağır takım çantasını taşıyayım ki..

Özellikle yazılıma yeni başlayanlar için kesinlikle önce bu dili öğrenmelerini tavsiye ederim. Basic dili ve bazen C dilini andıran yapısı sayesinde hemen iş bitiren yazılımlar yapmaya başlayabilirsiniz..

Bu blog sayfalarında sadece PB ile ilgili yazılar yazacağım. Daha önce duymadıysanız, PB ile ilgili tanıtım amaçlı olarak, [Robolink Akademi](https://akademi.robolinkmarket.com/purebasic-nedir) sayfasında ve yukarıda bahsettiğim diğer blog sayfamda birkaç yazım var, okuyabilirsiniz.

### e-mail

[erol.iscioglu@gmail.com](mailto:erol.iscioglu@gmail.com)
