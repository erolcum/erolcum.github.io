---
layout: page
title: Ben kimim ?
permalink: /about/
---

[my automation blog](https://erolcum.blogspot.com) isimli blog sayfamda bulunan profilime bakabilirsin. Ayrıca bu sayfanın altında bulunan linklerden de bilgi alabilir, bana mail atabilirsin.

### PB ile kendi yazılımını kendin yap

Görev tanımımda yazmamasına rağmen PLC programlama işlerine de girmişliğim vardır. İş yerinde bir gereksinim doğuyor, siz de yeni birşeyler öğrenip, o işi yapmaya başlıyorsunuz. Sürpriiizz.. O iş artık sizin ellerinizden öpmeye başlıyor. İş arkadaşlarınızdan, kimsenin bilmediği ve öğrenmek de istemediği işler artık sizin oluyor. Yapamam desem, sorun olmayacak.. Yaparsam, o iş hep bana kalıyor. Yapacak birşey yok, ne yapayım mizacım böyle.

Elektrik mühendisi olmama rağmen, yazılım işlerine oldum olası meraklıyımdır. Yeni birşey öğrenmek, hem bir ihtiyaç doğunca, hem de merak olunca daha keyifli oluyor. Yıllar içinde birçok yazılım dilini çok derinlere dalmadan kurcalamışlığım vardır. Bu zamana kadar felsefem, hep kendi işimi görecek kadar öğrenmek, şeklinde olmuştur. Ta ki PureBasic ile tanışana kadar.. Özellikleri sayesinde beni kendine hayran bıraktı PB. Bu dili geliştiren Fred, şöyle düşünmüş sanırım, vatandaş fazla uğraşmasın, kolay bir şekilde işini halletsin, sonra da bana dua etsin.. PB'nin 1600+ komuta sahip olmasının nedeni budur.

PB ile C# ı karşılaştırmak gerekirse.. C#, dil yapısı ve kütüphane sayısı olarak daha gelişmiş bir dil şüphesiz, linq, generics vs. Ama kullanım kolaylığı ve öğrenme hızı olarak PB daha üstün. C# için Visual Studio kurmanız gerekiyor, diskte 20-50GB yer kaplıyor, ayrıca C#, .Net framework'e bağlı çalışıyor, bu da C#'ı hantal bir yapıya dönüştürüyor. PB ise diskte 300MB yer kaplıyor, tamamen bağımsız çalışıyor, direk işletim sistemi ve CPU ile muhatap oluyor, bu sayede küçük ve hızlı çalışan bir exe dosya oluşturabiliyor.

Bu blog sayfalarında sadece PB ile ilgili yazılar yazacağım. Daha önce duymadıysanız, PB ile ilgili tanıtım amaçlı olarak, [Robolink Akademi](https://akademi.robolinkmarket.com/purebasic-nedir) sayfasında ve yukarıda bahsettiğim diğer blog sayfamda birkaç yazım var, okuyabilirsiniz.

### e-mail

[erol.iscioglu@gmail.com](mailto:erol.iscioglu@gmail.com)
